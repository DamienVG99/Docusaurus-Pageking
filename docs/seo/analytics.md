---
sidebar_position: 3
---

# Analytics

Google Analytics is een gratis tool waarmee je de statistieken kunt zien over jouw website en wat de bezoekers van de website doen. Zo kun je voor je bedrijf meten wat er gebeurt in elk stadium in de digitale reis van de klant. Je kunt zien wanneer mensen interactie hebben met je bedrijf en waar nodig dit aanpassen naar dingen die beter werken. Je kunt inzicht krijgen in verschillende dingen die belangrijk zijn voor jou website. Maar wij kunnen begrijpen dat ze niet allemaal even duidelijk zijn. Daarom hebben we de belangrijkste dingen kort uitgelegd. 

## Basis

Als eerste kom je terecht op de homepage, hier zie je allerlei grafieken en tabellen. Je kunt hier verschillende dingen zien, zoals:
- Gebruikers
Dit zijn alle mensen die uw website hebben bezocht, je kunt zelf instellen voor welke periode je wilt dat het getoond wordt. Dus wil je de gegevens van 1 week zien of van 1 maand. 
- Sessieduur 
Hier kun je zien hoeveel tijd gebruikers gemiddeld op jouw site doorbrengen, ook hierbij kun je zelf bepalen voor welke periode dit wil zien. 
- Je kunt zien op welke manier je gebruikers op de site zijn gekomen. Dit kan zijn via ‘Paid search’ dit zijn de betaalde advertenties waar jouw bedrijf gebruik van kan maken. Vervolgens ‘Organic Search’ dit zijn de niet betaalde advertenties waar mensen op klikken. ‘Referral’ betekent het aantal klanten die via een link of doorverwijzing bij jou site terecht zijn gekomen. Als laatste ‘Direct’ dit zijn alle bezoekers die niet via zoekwoorden, advertenties, doorverwijzingen, etc. op jouw website terecht zijn gekomen. 
- Locatie
Je kunt hier zien in welk land gebruikers zich bevinden. Ook dit kan weer ingesteld worden voor welke periode het getoond wordt. 
- Pagina bezoeken
Hier kun je zien waar gebruikers van de site zich bevinden. En op welke pagina de meeste bezoekers zijn. 
- Apparaat
Hier zie je op welk device gebruikers het meeste de site bezoeken. 

## Rapporten

Verder heb je verschillende rapporten waar je naar kunt kijken, dit zijn:
- Realtime
Hier kun je precies zien wat er op dat moment op je site gebeurt.
- Doelgroep
Dit is alle informatie over de doelgroep die zich op jouw site bevindt. Denk aan locatie, gender, interesses, etc. Deze informatie is volledig anoniem. 
- Acquisitie 
Hier zie je op welke manier de gebruikers op jouw website terecht zijn gekomen. Dit zie je ook op de homepage, maar minder uitgebreid. 
- Gedrag
Bij gedrag zie je op welke pagina van de site de gebruikers zijn, maar ook hoelang en bijvoorbeeld waar de gebruikers je site verlaten hebben. 
- Conversies 
Op Google Analytics kun je bepaalde doelen instellen als je dat wilt, bij conversies kun je zien of je deze doelen bereikt en hoe vaak je ze bereikt. Dit is dus niet voor ieder bedrijf van toepassing. 


