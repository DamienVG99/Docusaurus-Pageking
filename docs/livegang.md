---
sidebar_position: 10
---

# Livegang

Als je dit leest, kunnen we je hoogstwaarschijnlijk feliciteren; Je website is af en staat klaar om live te gaan! In de uitleg hieronder schetsen we een aantal mogelijkheden voor de livegang en laten we je weten hoe dit in zijn werk gaat. Eerst, een opsomming van wat belangrijk is voor de livegang:

- Waar staat de domeinnaam geregistreerd?
- Waar komt de hosting te staan?
- Waar komt de mail te staan?
- Waar staat de Nameservers naartoe?

Livegangen worden gepland, minimaal 2 dagen van tevoren. Vanuit onze kant doen we 2 livegangen per dag. Dit zodat we aan iedere website nog 1 dagdeel kunnen reserveren, ten behoeve van wijzigingen.
Alle 4 de items die je ziet staan in de opsommingen, zijn variabel en kunnen blijven zoals ze zijn, of veranderen wanneer nodig.

## Optie 1

De eerste optie is:
- Domeinnaam staat bij Pageking
- Hosting staat bij Pageking
- Mail staat bij Pageking
- Nameservers staan naar Pageking gericht

In dit eerste geval is de livegang het meest gemakkelijk. Dit betekend dat wij alles in het beheer hebben, waardoor we alle benodigde wijzigingen zelf kunnen doen.

Op de dag van de livegang dragen wij de zorg voor het live gaan van je website, zonder dat we hier je hulp bij nodig hebben.

## Optie 2

De tweede optie is:
- Domeinnaam staat bij je eigen domeinnaamprovider
- Hosting staat bij Pageking
- Mail staat bij Pageking
- Nameservers staan naar Pageking gericht

Ondanks dat de domeinnaam bij jouw domeinnaamprovider staat, kunnen we zelf de benodigde wijzigingen maken om de website live te kunnen zetten.

Op de dag van de livegang dragen wij de zorg voor het live gaan van je website, zonder dat we hier je hulp bij nodig hebben.

## Optie 3

De derde optie is:
- Domeinnaam staat bij je eigen domeinnaamprovider en gaat naar Pageking
- Hosting staat bij je eigen hostingprovider en gaat naar Pageking
- Mail staat bij je eigen mailprovider en gaat naar Pageking
- Nameservers staan niet naar Pageking gericht

De meest voorkomende operatie. Alles wordt verhuisd naar Pageking.

De website wordt verhuisd van de development server naar de live server. De mail wordt verhuisd naar een nieuw aangemaakte Office 365 licentie. De domeinnaam wordt middels de verhuiscode verhuisd naar onze partner domeinnaamprovider. 

## Optie 4

De laatste optie is:
- Domeinaam staat bij je eigen domeinnaamprovider
- Hosting staat bij je eigen hostingprovider
- Mail staat bij je eigen mailprovider
- Nameservers staan niet naar Pageking gericht

De optie die wij het minst aanraden.

Met deze laatste optie kies je ervoor dat wij alleen oppervlakkige wijzigingen kunnen maken. Snelheid en veiligheid kunnen we vanaf dat moment niet garanderen. Hier kunnen we dan ook aan de serverkant, niets voor je aan doen.