---
sidebar_position: 2
---

# WYSIWYG

De **"What you see is what you get" Editor** is een krachtige alles in 1 tekst editor voor WordPress. In deze tutorial leggen we je alle functies uit van deze editor.

*In deze tutorial hebben we het over deze editor, die we in de rest van het artikel de WYSIWYG zullen noemen*

## Tekst

Om te beginnen, vul de WYSIWYG met tekst. Deze kun je daarna met de volgende knoppen opmaken.

<img src="https://wiki.pageking.nl/img/content-vullen/wysiwyg-knoppen.png"></img>

### Tekststijl

Met de dropdown linksboven kun je de tekstgrootte kiezen. Dit kan van Heading 1 t/m 6, Paragraaf en gepreformatteerd. Gepreformatteerd wordt vaak gebruikt voor stukken code op de pagina, deze hoef je dan ook niet te gebruiken.

:::tip Heading

De knoppen Heading 1 t/m 6 werken ook als H1, H2 enz. Deze worden dus ook meegenomen door Google als belangrijkste titels. Zorg dus dat deze kloppen wat betreft de hiÃ«rarchie in het artikel.

:::

### Opmaak

Je kunt in de WYSIWYG simpel je tekst dikgedrukt en schuingedrukt maken, door middel van de B en I knop, zoals je deze in Word terug vind. Onderstreept is niet mogelijk, aangezien dit qua leesbaarheid niet fijn is en het vaak gebruikt wordt voor links.

### Opsomming

De twee knoppen hiernaast is voor een opsomming met of zonder teller. Deze werken net zoals in Word.

### Blockquote

Met de Quote knop kun je een Blockquote toevoegen. De tekst wordt dan iets naar binnen gezet en afhankelijk van de stijl wordt er een teken of lijn toegevoegd aan het begin van de regel.

### Uitlijning

Net zoals in Word kun je kiezen voor een andere uitlijning van de tekst. Dit kan van rechts naar links, gecentreerd of zoals normaal van links naar rechts.

### Link/Koppeling

Je kunt ook een koppeling toevoegen. Selecteer hiervoor de tekst waar een koppeling van wilt maken en klik op het symbool van de ketting. Er komt een pop-up rond de tekst, waar je een URL in kunt geven. Hieronder een kleine cheat sheet met standaard zaken.

### Meer lezen

Je kunt in bepaalde teksten ervoor willen kiezen om alleen een samenvatting te geven en bij het drukken op de Lees Meer knop de volledige tekst weer te geven. Dit kan met de knop "Verder lezen tag invoegen".

### Volledig Scherm

Je kunt de editor ook op volledig scherm gebruiken. Dit is handig bij grotere teksten. Volledig scherm afsluiten kan door opnieuw op deze knop te drukken. *ESC/Escape werkt hier niet*

### Toolbar weergeven

Met het weergeven van de toolbar heb je enkele extra functies in de WYSIWYG editor, waar we hieronder kort een uitleg over geven.

#### Doorgehaald

Door middel van het selecteren van de tekst en daarna op de knop Doorgehaald te klikken kun je de tekst doorstreept maken.

#### Horizontale lijn

Wil je in je tekst een scheiding met een horizontale lijn? Dat kan door het klikken op deze knop. In de praktijk zien we vaak dat dit gebruikt wordt tussen een samenvatting/inleiding en de content.

#### Tekstkleur

Ook deze kun je kennen uit Word, de tekstkleur. We raden niet aan dit vaak te gebruiken. Meestal staat er al een kleur ingesteld voor je tekst, op basis van het design. Het kiezen van een kleur zal dit overschrijven.

#### Plakken als tekst

Deze kun je aan of uit zetten bij bijvoorbeeld plakken uit Word. Tabellen uit Word kun je hierdoor moeiteloos plakken. Zorg dus dat je op dat moment deze optie uit hebt staan.

#### Opmaak verwijderen

Selecteer de tekst en klik op deze knop om alle opmaak te verwijderen.

#### Speciaal Karakter

Wil je een speciaal karakter invoegen die je niet op je toetsenbord hebt zitten, of je niet weet waar deze zit? Deze knop toont een pop-up om deze toch in je tekst te krijgen.

#### Inspringen

Met deze 2 knoppen kun je een extra inspring maken op je tekst. Dit wordt vaak gebruikt voor samenvattingen of inleidingen in een blogpost.

### Cheat Sheet

```html
mailto:info@pageking.nl
```

Een link om direct het standaard mailprogramma te openen en een mail op te stellen naar in dit geval ons.

---

```html
tel:+31767002582
```

Het toevoegen van een telefoonnummer link. Voornamelijk handig op je telefoon, deze opent direct de telefoon app om het nummer te bellen. *Op Chrome via je laptop/desktop zul je een pop-up krijgen met de vraag via welk apparaat je wilt bellen. Heb je geen telefoon gekoppeld aan je Google Account? Dan krijg je deze optie niet.*