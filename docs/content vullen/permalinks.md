---
sidebar_position: 10
---

# Permalink

De Permalink is eigenlijk precies wat het zegt; Een permanente link naar een pagina op je website.

## Waarom?

Permalinks zijn goed voor de vindbaarheid. Bijvoorbeeld; Je biedt een een busticket aan naar Barcelona en je pagina heeft als titel *"Boek hier je busticket naar Barcelona vanuit Breda Centrum"*. Wat WordPress standaard doet is de titel omzetten naar de permalink. Dit zou in dit geval *"busticket.nl/boek-hier-je-busticket-naar-barcelona-vanuit-breda-centrum"* zijn.

Niemand natuurlijk die dat goed leesbaar vindt. Wat je met je Permalink kunt doen, is een URL maken zoals jij die wilt. In het vorige voorbeeld zou dat *"busticket.nl/breda-barcelona"* kunnen zijn.

Dit is voor een eventuele klant of lead veel makkelijker te vinden dan de lange URL. Zorg dus dat je URL niet te lang is en de basisinformatie van je artikel, pagina of post samenvat in 2 of 3 woorden.

## Hoe?

Als je een post of pagina hebt, kun je onder de titel de Permalink bewerken. Zie je deze optie niet? Dan is deze uitgeschakeld aan onze kant. Dit doen we alleen als de permalink een vitale functie heeft in de werking van een pagina of post.